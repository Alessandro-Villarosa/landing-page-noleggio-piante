Descrizione del Corso
Il corso ITS Omnichannel Communication Specialist forma i nuovi professionisti della comunicazione digitale omnicanale. Gli studenti sviluppano competenze e abilità necessarie a veicolare l’informazione su tutti i canali di comunicazione – carta stampata, web, mobile, social media, video e nuove tecnologie – identificando quelli più adatti per la promozione del prodotto/servizio di riferimento.

Il corso prepara Tecnici Superiori con capacità di ideazione e realizzazione di progetti di comunicazione omnicanale.
Gli studenti sviluppano competenze e abilità necessarie a veicolare l’informazione su tutti i canali di comunicazione – carta stampata, web, mobile, social media, video e nuove tecnologie – identificando quelli più adatti per la promozione del prodotto/servizio di riferimento.

Il Tecnico Superiore è in grado di progettare un brand in sintonia con il posizionamento dello stesso e ne realizza la grafica operando idonee scelte di lettering e di cromia. Sintetizza testi e informazioni per poi tradurli graficamente in un’infografica. Conosce e utilizza i software per la grafica, per il video editing e compositing. Ha un’approfondita conoscenza dei linguaggi e degli strumenti per la creazione di un sito web, dei linguaggi avanzati e degli strumenti per lo sviluppo di una web app.

È in grado di partecipare alla definizione di una strategia di marketing digitale, conosce il funzionamento di Google, le logiche SEO (search engine optimization), realizza pagine aziendali di Facebook, Instagram e LinkedIn, segue campagne di email Marketing, conosce le metodologie di marketing automation one-to-one.

Sbocchi lavorativi
Al termine del percorso di studi lo studente sarà in grado di lavorare autonomamente in tutti i contesti legati alla comunicazione, dal lato strategico alla parte più operativa. In particolare fra gli sbocchi lavorativi principali vi sono:

Agenzie di comunicazione multicanale
Web Agency
Reparti marketing di aziende
Funzioni aziendali di comunicazione

Requisiti di accesso
Per poter accedere al corso Omnichannel Communication Specialist è necessario soddisfare i seguenti requisiti:    

Residenza o domicilio in Lombardia.
Possesso di uno dei seguenti titoli di studio:
Diploma di istruzione secondaria superiore (ambiti preferenziali: grafica e comunicazione, liceo artistico)
Diploma professionale conseguito in esito ai percorsi quadriennali di IeFP e Certificazione IFTS
Lingua inglese (livello B2 secondo il Quadro comune europeo di riferimento delle lingue QCER) e conoscenza di base dell’inglese tecnico di settore. Se non si è in possesso del certificato si dovrà svolgere il test di inglese durante le selezioni.
Basi di Logica e matematica.
Basi in processi e tecnologie grafiche e digitali.
* Alcuni requisiti d’accesso potrebbero cambiare a seconda delle direttive regionali

Durata del corso
Il percorso formativo prevede una durata di 2 anni. È organizzato in 1.000 ore di formazione ogni anno, per un totale di 2.000 ore così suddivise:

1.160 ore di formazione d’aula e di laboratorio
840 ore di tirocinio/stage


Costo del corso
Per la partecipazione al corso è richiesto un contributo di € 1.000/anno per i servizi integrativi alla didattica.

Sono previste esenzioni in base al reddito o al merito.